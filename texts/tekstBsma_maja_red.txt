     1	Learohken reaktah jïh dïedth

     2	Dov leah reaktah ööhpehtimmiem åadtjodh, mah mieriesovveme learoesoejkesjen mietie, mohte seamma sïenten dov lea dïedte eadtjohkelaakan meatan årrodh lohkehtimmien ulmide jaksedh jïh jeatjebigujmie jïjtjedh lïeremebarkoem soejkesjidh jïh vierhtiedidh. 

     3	Datne edtjh meatan årrodh dovne buerie barkoebyjresem jïh buerie barkoetsiehkieh evtiedidh.

     4	Datne tjoerh faagen-/svennepryövenassese båetedh mïsse learoesïelte datnem bæjjoehtamme. 

     5	Learoeboelhke lea mieriesovveme dov lïerehtimmielatjkosne, sïejhme barkoeboelhken muhteste dennie faagesne. 

     6	Datne leah learoesïelten barkije, gien leah reaktah jïh dïedth laaki jïh tariffelatjkoen mietie, gaskem jeatjah gåessie barkoetïjje jïh eejehtalleme leah. 

     7	Guktie gaajhki jeatjah barkiji leah reaktah, jïh moj lea learalatjkoen mietie, dov leah aaj reaktah tjaaleldh barkoelatjkoem learoesïelteste åadtjodh.

     8	Guktie ohtsemem gïetedalleme?

     9	Gosse learoesijjiem ohtseme, dellie datnem learoesïeltide buektieh, mej leah learoesijjieh dejnie faagine mah jåarhkeskuvlen programmmesuerkeste bigkesovveme jïh maam datne tjïrrehtamme.    

    10	Fylhketjïelte pryövoe dan gåhkese guktie buektehte datnem learoesijjide seedtedh dennie faagesne maam leah ohtseme. 

    11	Maahta gujhth læjhkan learoesijjiem sïeltine åadtjodh, mïsse ih leah ohtseme, men mïsse læjhkan  maahtaldahkem åtnah, jïh aaj learoesijjiem learoesïeltine åadtjodh mah leah jïjtjedh årrometjïelten jallh årromefylhken ålkolen.

    12	Sjïehteles ohtsijh byjrehtæmman bööresuvvieh.
 
    13	Dan åvteste joekoen vihkeles rïektes årromesijjiem jïh mobïjlenummerem jiehtedh, jïh dennie boelhkesne gosse learoesijjide buaktasuvvieh reebleminie.
         
    14	Jeenemes fylhkine maahtah snjaltjen 1. biejjien raajan sæjrose loggedh: vigo.no (MinID viehkine) jïh årromesijjiem jïh mobïjlenummerem staeriedidh.

    15	Jis ih learoesïelten faalenassem dåastohth maam fylhketjïelte dutnjien faaleme, eah leah dov dellie reaktah orre learoesijjiem jallh skuvleööhpehtimmiefaalenassem åadtjodh dan seamma skuvlejaepien. 
