     1	Lïerehtæjjan reaktah jïh dïedth
     2	Dov lea reakta åadtjodh ööhpehtimmiem mieriesovveme learoesoejkesjen mietelen, mohte dov lea seamma tïjjen dïedte eadtjohkelaakan vyöjhkesadtedh ulmiej jaksemasse jïh vyöjhkesadtedh jïjtjedh lïeremebarkoen soejkesjæmman jïh vierhtiedæmman. 
     3	Datne edtjh leah mietelen darjoeminie buerie barkoebyjresem jïh buerie barkoetsiehkide. 
     4	Datne edtjh båetedh faagen-/svennepryövenassese, mïsse learoesïelte dov bæjjohte. 
     5	Learoeaejkie mieriesovveme dov lïerehtimmielatjkosne faagese sïejhme barkoetïjjen dïere. 
     6	Datne leah learoesïelten barkije jïh dov leah reaktah jïh dïedth laaki jïh tariffelatjkoen dïere, *ee. barkoetïjjen jïh eejehtallemen. 
     7	Dov lea, nimhtie guktie gaajhke jeatjah barkijinie, reakta learalatjkoen lissine aaj tjaaleldh barkoelotjkese learasïeltine.
     8	Guktie ohtseme gïetedallesåvva?
     9	Jis ohtseme learoesijjiem, dellie datne learoesïeltide tjaatsesovvh, mejnie leah learoesijjieh daj faagine, mah betnesne årroeh dan jåarhkeskuvlen programmensuarkan, maam datne tjïrrehtamme. 
    10	Fylhketjïelte pryövoe nimhtie gåhkese goh gåarede åvtese buektedh datnem dan faagem learasijjide, mïsse ohtseme. 
    11	Datne maahtah darhkan sïeltide tjaatsesovvedh, mejnie leah learasijjieh faagine, mejtie ih leah ohtseme, mohte mejtie dov lea maahtaldahke, jïh learoesïeltide jïjtjedh årrometjïelten jallh årromefylhken bæjngolen.
    12	Ohtsijh gïeh årroeh learoesæjjan sååjhteminie, maehtieh byjrehtæmman bööresovvedh. 
    13	Dannasinie lea alme vyörtege ahte bæjjoehtamme rïektes årromesijjiem jïh mobïjlenummerem, jïh ahte leah reebleminie dennie boelhkesne, goh sijjieh åvtese buaktasuvvieh. 
    14	Jeene fylhkine maahtah gietskie snjaltjen 1. biejjien raajan loggebe syjrese *vigo.*no (lågga syjrese *MinID viehkine) jïh jarkestieh årromesijjiem jïh mobïjlenummerem.
    15	Jis ih vaeltieh vuasta learoesïelten faalenassem, maam fylhketjïelte lea dutnjien åvtese buakteme, dellie dov ij leah reakta åadtjojh orre learoesijjiem jallh skuvleööhpehtimmiefaalenassen seamma skuvlejaepien.  
