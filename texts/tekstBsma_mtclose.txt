     1	Learohken reaktah jïh dïedth
     2	Dov lea reakta ööhpehtimmiem åadtjodh mieriesovveme learoesoejkesjen mietelen, mohte seamma tïjjen dov lea dïedte eadtjohkelaakan vyöhkesadtedh ulmieh jaksedh jïh vyöhkesadtedh jïjtjedh lïeremebarkoem soejkesjidh jïh vierhtiedidh. 
     3	Datne edtjh meatan årrodh dovne buerie barkoebyjresem jïh buerie barkoetsiehkieh evtiedidh.
     4	Datne tjoerh faagen-/svennepryövenassese båetedh mïsse learoesïelte datnem bæjjohte. 
     5	Learoeboelhke mieriesovveme dov lïerehtimmielatjkosne, mij lea sïejhme barkoetïjje faagesne. 
     6	Datne leah learoesïelten barkije gien leah reaktah jïh dïedth laaki jïh tariffelatjkoen diehre gaskem jeatjah leah barkoetïjjen jïh eejehtallemen bïjre. 
     7	Dov lea, nïmhtie guktie gaajhkh jeatjah barkijinie, learalatjkoen lissine reakta tjaaleldh barkoelatjkose learoesïelteste.
     8	Guktie ohtseme gïetedallesåvva?
     9	Jis learoesijjiem ohtseme, dellie datnem learoesïeltide vuesiehtidh mejnie leah learoesijjieh daj faagine mah dan jåarhkeskuvlen programmensuarkan bigkeme, maam datne tjïrrehtamme.
    10	Fylhketjïelte pryövoe dan gåhkese man gåarede datnem learasijjide åvtese buektedh dennie faagesne maam ohtseme. 
    11	Maahta darhkan sïeltide tjaatsestidh learasijjine faagesne maam ij leah ohtseme, mohte mesnie dov lea maahtaldahke, jïh learoesïeltide jïjtjedh årrometjïelten jallh årromefylhken ålkoelisnie.
    12	Sjyötehke ohtsijh maehtieh byjrehtæmman bööresovvedh. 
    13	Dannasinie lea alme vihkeles rïektes årromesijjiem jïh mobïjlenummerem bæjjoehtamme, jïh Vihkeles aaj gåarede datnem jaksedh dennie boelhkesne. 
jïh dennie boelhkesne gosse learoesijjide buaktasuvvieh reebleminie.         
    14	Jeenemes fylhkine maahtah snjaltjen 1. biejjien raajan sæjrosne loggedh: vigo.no (MinID viehkine) jïh årromesijjiem jïh mobïjlenummerem jarkestidh.
    15	Jis ih learoesïelten faalenassem vaeltieh maam fylhketjïelte dutnjien åvtese buakteme, dellie dov ij leah reakta orre learoesijjiem jallh skuvleööhpehtimmiefaalenassem seamma skuvlejaepien. 
