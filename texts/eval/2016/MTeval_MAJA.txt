Buerie evtiedimmienuepieh saemien dajvine.

Minngebe vïjhtene jaepesne almetjelåhkoe saemien dajvine stabiliseereme, dïsse lissine jïjnje mearoesaemien tjïelth demtieh ahte almetjelåhkoe læssene. Dam goerehtallemh vuesiehtieh mejtie Telemarksforskning Saemiedigkien gaavhtan tjïrrehtamme. Saemiedigkieraerie Silje Karine Muotka lea dan garmeres daejnie evtiedimmine.  

- Goh gaajhkide jieliemidie gïehtjedibie, dellie lea buerie evtiedimmie aaj saemien dajvi jieliemisnie. 2010:n raejeste leah tseegkesovveme jeenjebh barkoesijjieh goh dan mij lij vuartasovveme – nettoeffekte lea positijve. Telemarksforskningen reektehts vuesehte ahte gåarede jielemen (Næringsliv) evtiedimmiem saemien dajvine dijpedh. Dïhte vuesehte ahte saemien dajvh jielemeevtiedæmman giesieh, Muotka jeahta.

Negatijve rïjhketrende tjarki saemien dajvide dijpie.

- Darhkan leam strerkiestamme gosse våaromejielemh, industrije jïh teknihkeles dïenesjh goerehtimmien mietie 17 proseentine 2000:n raejeste mænnganamme, Muotka jeahta. Mijjieh joekoenlaakan strerkiestamme goh daejriejibie ahte våaromejielemh leah jarnge jïh vihkeles boelhkh saemien dajvi jielemejieliemisnie.(Næringsliv) Dannasinie Saemiedigkie voejhkele våaromejielemi mieriekrïevemh åadtjodh bueriedovvedh, mohte ij daarpesjh jïejkedh ahte jïjnjine sijjine lea stoere leavloe jïh gaahtjeme daejnie dajvine, mah våaromejieliemh daarpesjieh, Muotka jeahta.


Tjoeveribie eadtjaldehtedh orre, eensi barkoesijjieh åadtjodh.

2000:n raejeste vååjnoe nimhtie ahte privaate jielemejielemen (næringsliv) barkoesijjiej låhkoe 4 proseentine saemien dajvine mænnganamme. Mohte abpe rïjhkesne lea abpe 15 proseentine læssanamme.

- Dannasinie mijjen leah stoerre barkoeh jïenebh barkoesijjieh åådtjodh mah noeride sjïehtesjamme mej lea learoe, jïh seammasïenten eadtjaldehtiejibie tseegkedh orre jielemh orre suerkine, jeahta Muotka.

Dïhte Saemiedigkien ïedtjese tjuevtjede, kultuvrejielemidie fealadimmiejielemidie, designasesse, vætnose, dajven beapmoe jïh vijriejurjiehtæmman mah vihkeles suerkine hæhtadæmman jïh orretseegkemidie. 
