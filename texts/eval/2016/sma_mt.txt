Buerieh evtiedimmienuepieh saemien dajvine.

Minngebe vïjhtene jaepesne almetjelåhkoe saemien dajvine stabiliseereme, dïsse lissine jïjnje mearoesaemien tjïelth demtieh ahte almetjelåhkoe læssene.
Dam goerehtallemh vuesiehtieh mej Telemarksforskning tjïrrehtamme Saemiedigkien åvteste.
saemiedigkieraerie Silje Karine Muotka lea dan madtjeles daejnie evtiedimmine.

- Goh gaajhkide jieliemidie gïehtjedibie, dellie lea buerie evtiedimmie aaj saemien dajvi jielemejieliemisnie.
2010:n raejeste leah tseegkesovveme jeenjebe barkoesijjieh goh dan mij lij vuartasovveme – nettoeffekte positijve.
Telemarksforskningen reektehts vuesehte ahte gåarede jielemejielemen evtiedimmiem saemien dajvine dijpedh.
Dïhte vuesehte ahte saemien dajvh giesijh jielemeevtiedæmman, jeahta Muotka.

Negatijve rïjhketrende garrebelaakan saemien dajvh dijpie.

- Darhkan strerkiestamme gosse våaromejielemh, industrije jïh teknihkeles dïenesjh goerehtimmien mietie 17 proseentine 2000:n raejeste luajhtadamme, Muotka jeahta.
Mijjieh joekoenlaakan strerkiestamme goh daejriejibie ahte våaromejielemh leah jarnge jïh vihkeles boelhke saemien dajvi jielemejieliemisnie.
Daate lea abpe rïjhkem sodju, mohte dannasinie goh saemien dajvine stoerebe proseenteboelhke lea göölijh, laanteburrieh jïh bovtsesteerijh, dellie lea luajhtadimmesne stoerebh konsekvensh saemien dajvide.
Dannasinie Saemiedigkie voejhkele våaromejielemi mieriekrïevemh åadtjodh bueriedovvedh, mohte ij daarpesjh geakasjidh ahte jïjnjine sijjine lea stoere leavloe jïh gaahtjeme daj goelpeneståaroej nelhtie, mah våaromejieliemidie daarpesjovvieh, Muotka jeahta.

Tjoeveribie eadtjaldovvedh orre, gaarsje barkoesijjiejgujmie.

2000:n raejeste årrodh privaate jielemejielemen barkoesijjiej låhkoe luajhtadamme 4 proseentine saemien dajvine.
Abpe rïjhken buerebh abpe 15 proseenth læssanimmie.

- Dannasinie lea mijjesne stoere barkedh jeenjelaakan barkoesijjieh åådtjedidh mah noeride sjïehtelovveme mejnie lea learoe, jïh seammasïenten tseegkedh eadtjaldehtiejibie orre jielemh orre suerkine, jeahta Muotka.

Dïhte Saemiedigkien eadtjaldovvemem kultuvrejielemigujmie tjïelkeste, fealadimmiejielemigujmie designine, vætnojne, dajven beapmojne jïh vijrebe darjoeminie vihkeles suerkine hæhtadæmman jïh orretseegkemidie.