Buerie evtiedimmiehille saemien dajvine.

Minngemes vïjhte jaepie almetjelåhkoe saemien dajvine stinkebe sjidteme, dïsse lissine jïjnjh mearoesaemien tjïelth vueptiehstamme ahte almetjelåhkoe læssene.
Dihte goerehtalleme vuesehte maam Telemarksforskning tjïrrehtamme Saemiedigkien åvteste.
Saemiedigkieraerie Karine Muotka lea dan madtjeles daejnie evtiedimmine.

- Jis gaajhkide tjåenkies jieliemasside gïehtjedibie, dellie lea buerie evtiedimmie destie mejstie jielieh saemien dajvine.
2010:n raejeste leah tseegkesovveme jeenjebe barkoesijjieh enn mij lij vuartasovveme – nettoeffekte lea positijve.
Reektehtse Telemarksforskningeste vuesehte ahte gåarede jieliemassen sjædtoe  saemien dajvine evtiedidh.
Dïhte vuesehte ahte saemien dajvh jielemeevtiedimmiem reesieh, Muotka jeahta

Negatijve rïjhketrende tjerkebe dievvede saemien dajvide.

Daase die stravvem gosse våaromejielemassh, industrije jïh teknihken dïenesjimmieh goerehtimmien mietie 17 proseentine 2000:n raejeste vaananamme, Muotka jeahta.
Mijjieh joekoen jijne stravvejibie  goh daejrebe ahte våaromejieliemassh  leah dehtie jarngeste saemien dajvi jieliemassiste.
Daate lea trende abpe rïjhkesne, mohte dannasinie goh saemien dajvine jullebe proseenteboelhke göölijste, laanteburrijste jïh båatsoste, dellie vaananimmien konsekvense lassene saemien dajvine.
Dannasinie Saemiedigkie voejhkele bueriedidh mieriedimmie mieride , mohte ij daarpesjh geakasjidh ahte jïjnjine sijjine lea stoere diedte jïh gaahtjeme dej arealij bijre, misse våaromejieliemasside daerpies, Muotka jeahta.

Tjoeveribie njahtjodh dejtie orre, nænnoes barkoesijjide mij guedtie.

2000:n raajeste barkoesijjieh privaate jieliemassine 4 proseentine vaananamme saemien dajvine.
Abpe rïjhkesne 15 proseenth læssanamme.

- Dannasinie lea mijjide stoere barkoe jijnebh barkoesijjieh tsegkedh mij lea sjïehtelovveme noeride guhth learoe utnieh, jïh seammasïenten eevtjedh orre jielemassh tseegkedh orre suerkiej sistie,Muotka.jeahta

Dïhte lokngehte Saemiedigkien njahtjome kulturejiliemasside, fealadimmiejielemidie designide, vætnode, lihkebeapmode jïh minngieburiedæmman, vihkeles suerkide hæhtadæmman jïh orretseegkemidie.