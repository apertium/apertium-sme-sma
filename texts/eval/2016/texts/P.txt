Saemien dajvine buerie nuepie evtiedæmman.

Daah minngemes vïjhte jaepieh almetjelåhkoe saemien dajvine tjoedtjestamme, jïh daelie aaj maahta vuejnedh guktie almetjelåhkoe gellie tjïeltine mearoesaemien dajvine læsseneminie.
Dam Telemarksforskning sov joekehtimmine vuesehte maam Saemiedægkan dorjeme.
Daestie Saemiedigkieraerije Silje Karine Muotka joekoen geerjene.

- Jis gaajhkide jieliemidie vuartasjibie dellie jielemh daejnie saemien dajvine buerie evtiedamme.
2010 jaepijste jienebh barkoesijjieh tseegkesovveme goh vuertiemisnie – buerie nettoeffekte.
Telemarkforskningen reektehts vuesehte dle nuepie jielemem dejnie saemien dajvine  skreejrehtidh.
Vuesehte guktie saemien dajvh jielemeevtiedimmiem rebpieldieh, Muotka jeahta.

Gosse jielemh abpe laantesne geajpene dellie aaj saemien dajvine gearvene.

- Læjhkan maadthjielemi gaavhtan strerkestem gosse goerehtalleme vuesehte guktie industrije jïh teknihke dïenesjh 2000 raejeste 17%, (prosentigujmie) åhtjanamme, Muotka jeahta.
Strerkiestibie sjïere gosse daejrebe dah maadthjielemh saemien dajvine jarngesne jïh joekoen vihkeles.
Naemhtie abpe laantesne jïh gosse daejrebe saemien dajvine stuerebe prosente göölijijstie, laanteburrijijstie jïh båatsoeburrijijstie dellie dejtie saemien dajvide sagki nåakebe sjædta.
Dannasinie Saemiedigkie daelie barka sæjhta maadthjielemi mieride bueriemdidh,   daejrebe gellie sijjine jeenjesh mah vaatoem, laanteste sijhtieh behtjiedidh, mah maadthjieliemidie daerpies, Muotka jeahta.

Tjoevrebe orre stinkes barkoesijjieh skreejriehtidh.

2000 raejeste dah barkoesijjieh privaate jieliemisnie saemien dajvine 4%, (prosentigujmie) åhtjanamme.
Abpe laantesne jis 15% (prosentigujmie) læssasnamme.

- Dan åvteste mijjese stoere haestemh gellebh barkoesijjieh tseegkesh, noeride mej leah  ööhpehtimmiem, jïh seamman aejkien orre jielemh orre suerkiej mietie eadtjaldehtedh, Muotka jeahta.

Dellie vuesehte Saemiedigkien skreejrehtæmman kultuvrejielemidie goh fïelestalleme, design, duehtie, lïhkesdajvebeapmoe jïh darjomes dïsse mah vihkeles orreme gosse jielemh orrestehtedh jïh tseegkedh.