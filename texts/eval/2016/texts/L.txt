Buerie evtiedimmienuepieh saemien dajvine.

Minngemes vïjhte jaepesne almetjelåhkoe saemien dajvine lea tjoedtjestamme, gelline mearoesaemien tjïeltine aaj vuejnieh ahte almetjelåhkoe læssene.
Dam daejriejibie goerehtallemistie mij Telemarhkhdotkeme tjïrrehtamme Saemiedigkien åvteste.
Saemiedigkieraerie Silje Karine Muotka lea naa madtjeles daejnie evtiedimmine.

- Jis gaajhkh jieliemasshsuerkide gïehtjedibie aktesne, dellie lea buerie evtiedimmie saemien dajvi jielemejieliemisnie aaj.
2010:n raejeste lea jeenjebh barkoesijjieh sjïdteme goh lij vuartasovveme – nettoeffekte lea positijve.
Telemarhkhdotkemen reektehts vuesehte ahte gåarede jielemejielemen evtiedimmiem saemien dajvine dijpedh.
Vuesehte ahte saemien dajvine jieliemasshevtiedimmiem eadtjoestieh, Muotka jeahta.

Negatijve rijhkeraedtie garrebe saemien dajvide dijpie

- Strerkestem gosse maadthjieliemassh, industrije jïh teknihken dïenesjh leah goerehtimmien mietie 17 proseenth 2000:n raejeste luajhtadamme, Muotka jeahta.
Mijjieh joekoenlaakan strerkiestibie ihke daejriejibie ahte maadthjieliemasside leah dan soe vihkeles boelhke saemien dajvi jielemejieliemisnie.
Daate lea raedtie mij vååjnede abpe rijhkesne, mohte saemien dajvine proseenteåesie stuerebe, juktie jïjnjebh göölijh, båantah jïh båatsoeburrieh, jih dan åvteste rijhken raedtie garrebe saemien dajvide dijpie.
Veele dan sjïeken Saemiedigkie voejhkele maadthjieliemassi mieriekrïevemh nænnoestidh, mohte daejriejibie nov ahte gelline sijjine garre dïedtelgimmie ihke maadthjieliemassi laante gaartjanamme, Muotka jeahta.

Tjoeveribie tjabredh orre, jïjtjeguedteldh barkoesijjieh tseegkedh.

Jaepie 2000:n raejeste privaate suerkine barkoesijjie-låhkoe luajhtadamme 4 proseentine saemien dajvine.
Jalhts abpe rïjhken mietie 15 proseenth læssanamme.

- Dan åvteste mijjen lea stoerre dïedte jïjnjebh barkoesijjieh tseegkedh gajhkh noeride mah leah ööhpehtimmiem vaalteme. Jïh seammasïenten eadtjaldehtedh orre jieliemassh orre suerkine tseegkedh, Muotka jeahta.

Satne tjuvtjede ahte Saemiedigkien eadtjaldovvemem kultuvrejielemigujmie, fealadimmiejielemigujmie, designine, vætnojne, dajven beapmojne jïh vytneldimmine leah suerkieh gusnie vihkeles hæhtadidh jïh orre barkoesijjieh tseegkedh.