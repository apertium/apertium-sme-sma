     1	Lïerehtæjjan reaktah jïh dïedth
     2	Dov lea reakta ööhpehtimmiem åadtjodh mieriesovveme learoesoejkesjen mietelen, mohte seammasïenten dov dïedte eadtjohkelaakan vyöjhkesadtedh lïerehtimmien ulmide jaksedh jïh vyöjhkesadtedh jïjtjedh lïeremebarkoem soejkesjidh jïh vierhtiedidh.
     3	Datne edtjh meatan årrodh buerie barkoebyjresem jïh hijven barkoetsiehkieh skaepiedidh.
     4	Datne tjoerh faage-/svennepryövenasse båetedh mïsse learoesïelte datnem bæjjohte.
     5	Learoetïjje mieriesovveme dov lïerehtimmielatjkosne faagen sïejhme barkoetïjjen mietelen.
     6	Datne barkije learoesïeltesne jïh reaktah jïh dïedth åtnah mejtie laaki jïh tariffelatjkoej mietelen, gaskem jeatjebem barkoetïjjen jïh eejehtimmien bïjre.
     7	Goh gaajhkh jeatjah barkijinie dov lea, lïerehtimmielatjkoen lissine, reakta tjaaleldh barkoelatjkose learoesïeltine.
     8	Guktie ohtsemem gïetede? 
     9	Jis lïerehtimmiesijjiem ohtsedamme, dellie dutnjien learoesïeltide tjaatseste, mejnie lïerehtimmiesijjieh dej faagine mïsse jåarhkeskuvlen programmesuerkien nelnie bigkeme maam datne tjïrrehtamme. 
    10	Fylhketjïelte pryövoe dan gåhkese man gåarede dutnjien lïerehtimmiesijjiem åvtese buektedh dennie faagesne maam ohtsedamme. 
    11	Maahta darhkan sïeltide tjaatsestidh lïerehtimmiesijjine faagesne maam ij leah ohtsedamme, mohte mesnie datne maahtaldahkem åtnah, jïh learoesïeltide jïjtjedh årrometjïelten jallh hïejmefylhken ålkoelisnie.
    12	Sjyötehke ohtsijh maehtieh byjrehtæmman bööresovvedh. 
    13	Dïhte lea dan gaavhtan dan vihkeles datne leah rïektes adressem jïh mobijlenummerem bæjjoehtamme, jïh dennie boelhkesne gosse lïerehtimmiesijjide buaktasuvvieh reebleminie. 
    14	Jeenjemesh fylhkine maahtah snjaltjen 1. biejjien raajan vigo.no sïjse loggedh (loggh dan sïjse MinID:en viehkine)  jïh adressem jïh mobiljenummerem jarkestidh. 
    15	Jis ih faalenassem vaeltieh maam learoesïelteste åådtjeme maam fylhketjïelte dutnjien åvtese buakteme, dellie dov ij leah reakta orre lïerehtimmiesijjiem jallh skuvleööhpehtimmiefaalenassem skuvlesne seamma skuvlejaepiem. 
