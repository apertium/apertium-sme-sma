Ööhpehtimmie skuvlen våaroemisnie geervide 
Datne edtjh uvtemes baahtsedh ööhpehtimmiefaalenasse mejtie geervide sjïere öörneme. Bene goh geerve maahtah aaj sïejhme tsaekemem syökedh ööhpehtæmman jåarhkeskuvlene. Jis geervereaktam åtnah, dellie dej uvte båatah dejtie gïeh eah reaktam utnieh, mohte noeri mænngan gïeh reaktam utnieh jåarhkeskuvlen ööhpehtæmman. Våårehke årroeh 7-jaepieh åålmegeskuvle jallh vihtiestamme realemaahtoe våaromem vedtieh tsaekiemasse Jå 1 seamma goh nöörjen maadthskuvle jallh plearoeh. 

Jis lea faalenassem tseegkeme gusnie sijjielåhkoem gaertjiedamme, edtja sijjide geerve ohtsijidie juekedh gïeh reaktam utnieh tïjjemierien mænngan gosse  ohtsemem registreradidh. Daate lea dovne tsaekemi bïjre sïejhme faalenasside jïh faalenasside mejtie geervide sjïere öörneme. Jis lea jienebh ohtsijh enn gåaroes sijjieh, dah ohtsijh mah studije- jallh barkoemaahtoem illehtamme minngemes.

Ööhpehtimmie- jïh barkoeraeriestimmie

Ööhpehtimmie- jïh barkoeraeriestæjja edtja skuvlen åejvieh jïh lohkehtæjjah laavenjostedh jïh dutnjien raeriestidh jïh bïhkedidh veeljemen bïjre ööhpehtæmman jïh barkose, orre bïevnesh ööhpehtimmiegeajnoej bïjre Nöörjesne jïh jeatjah laantine, orre bïevnesh barkoesuerkiej jïh byjreske, nasjovneles jïh internasjovneles barkoemaarhnan bïjre, lïerehtimmiem guktie bïevnesh gaavnedh jïh guktie bïhkedimmiedïrregh utnedh, bïevnesh syökememieriej bïjre, tsaekemoenemidie jïh beetnehdåarjoeöörnegidie, dutnjien lïerehtidh jïh bïhkedidh guktie barkoem ohtsedidh jïh jeatjah ohtsemevuekieh. 


Edtjh viehkiem åadtjodh dov jïjtjedh ïedtjh, maehtelesvoetem jïh vierhtieh voerkes sjïdtedh, guktie datne maahtah sjæjsjalidh mij ööhpehtimmiem jïh barkoem veeljedh, jïh ih aerpievuekien tjoeleråallah krööhkesth. Datne edtjh aaj viehkiem åadtjodh dov maehtelesvoeth evtiedidh guktie maahta konsekvensh vierhtiedidh dov veeljemistie, gaskem jeatjebem åvtelhbodti fiejlieveeljemem heerredidh. Daennie barkosne edtjieh skuvle jïh raeriestæjja laavenjostedh vuesiehtimmien gaavhtan jeatjah ööhpehtimmiedaltesinie, voenges jielemesuerkie, gujmievoete barkoebïhkedimmine jïh hïejmine. 

Barkoefaageles ööhpehtimmieprogrammine datne aaj ööhpehtimmie- jïh barkoeraeriestimmiem åadtjoeh faagesne prosjekte gïengielåbpose. 



