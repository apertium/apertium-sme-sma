Lïerehtimmie skuvlesne geerve almetjidie

Datne edtjh uvtemes sïjse vaaltasovvedh lïerehtimmiefaalenassese mij lea öörnedamme joekoen geerve almetjidie. Men goh geerve maahtah aaj sijjien bïjre othsedh sïejhme lïerehtæmman jåarhkeskuvlesne. Jis dov lea geervereakta, dle geerve almetji åvtene båatah mah eah reaktam utnieh, men noeri minngesne mej reakta jåarhkeööhpehtimmiem åadtjodh. Årroeh voerkehke 7-jaepien almetjeskuvle jallh vihtiestamme realemaahtoe våaromem vedtieh sijjiem åadtjodh Jåa1,  seammalaakan nöörjen maadthskuvline jallh plearoeh.

Dastegh akte faalenasse lea tseegkesovveme ajve naan gille sijjiejgujmie, edtja sijjide vedtedh geerve ohtsijidie reaktine, ohtsemen tjaalasovvememierien mænngan. Numhtie dovne jis edtja sïjse vaaltasovvedh sïejhme faalenassese, jïh faalenassese mij lea öörnesovveme joekoen geerve almetjidie. Dastegh jienebh ohtsijh bielelen reakta goh gåaroes sijjieh gååvnesieh, dle ohtsijh illeme studije- jallh barkoemaahtojne minngesne båetieh.


Ööhpehtimmie- jïh barkoeraeriestimmie

Laavenjostosne skuvlen reereminie jïh lohkehtæjjajgujmie, ööhpehtimmie- jïh barkoeraeriestæjja edtja datnem raeriestidh jïh bïhkedidh dan bïjre mij lea ektiedamme ööhpehtimmie- jih barkoeveeljemasse, orrestamme bïevnesh ööhpehtimmiegeajnoej bïjre Nöörjesne jïh jeatjah laantine, orrestamme bïevnesh barkoesuerkiej jïh barkoemaarkeden bïjre gietskene, nasjovnaale jïh gaskenasjovnaale, datnem lïerehtidh guktie edtjh bïevnesh gaavnedh jïh bïhkedimmedirregh nuhtjedh ohtsememieriej bïjre, mah krievenassh mah gååvnesieh juktie sijjiem åadtjodh skuvlesne jïh beetnehdåarjoeöörnegi bïjre, datnem lïerehtidh  jïh bihkedidh guktie edtjh barkoem ohtsedh jïh jeatjah ohtsemevuekiej bïjre. 

Datne edtjh viehkiem åadtjodh voerkes sjïdtedh dov jïjtse ïedtji, tjiehpiesvoeti jïh aarvoej bïjre, guktie datne maahtah sjæjsjalidh maam ööhpehtimmide jallh barkojde edtjh veeljedh, bielelen aerpievuekien råållah krööhkedh nyjsenæjjaj jïh kaarri bïjre. Datne edtjh aaj viehkiem åadtjodh dov maehtelsvoeth evtiedidh juktie konsekvenside vuarjasjidh dov veeljemijstie, gaskem jeatjah båajhtoeh veeljemh heerredidh. Daennie barkosne skuvle jïh raeriestæjjah edtjieh jeatjah ööhpehtimmiedaltesigujmie laavenjostedh, vuesiehtimmien gaavhtan jielieminie gehtesne, karrijerebïhkedimmien guejmievoetine jïh hiejmine. 

Barkoefaageles ööhpehtimmieprogrammesne aaj ööhpehtimmie- jïh barkoeraeriestimmiem åadtjoeh faagesne goerehtimmieprosjekte.
