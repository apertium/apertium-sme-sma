     1	Learohken reaktah jïh dïedth
     2	Dov lea reakta ööhpehtimmiem åadtjodh mieriesovveme learoesoejkesjen mietie, men seamma aejkien dov lea dïedte eadtjohkelaakan vyöhkesadtedh ööhpehtimmien ulmieh jaksedh jïh vyöhkesadtedh jïjtjedh lïeremebarkoen soejkesjemisnie jïh vierhtiedimmesne. 
     3	Datne galkh meatan årrodh dovne buerie barkoebyjresem jïh buerie barkoetsiehkiem evtiedidh.
     4	Datne tjoerh dan faagen-/svennepryövenassese båetedh mïsse learoesïelte datnem bæjjohte. 
     5	Learoeboelhke lea mieriesovveme dov lïerehtimmielatjkosne, mij lea sïejhme barkoetïjje dennie faagesne. 
     6	Datne leah learoesïelten barkije gien leah reaktah jïh dïedth laaki jïh tariffelatjkoen diehre v.g. mah leah barkoetïjjen jïh eejehtallemen bïjre. 
     7	Nïmhtie guktie gaajhkh jeatjah barkijh, dellie reaktam åtnah tjaaleldh barkoelatjkoem åadtjodh learoesïelteste.
     8	Guktie ohtseme gïetedallesåvva?
     9	Jis datne learoesijjiem ohtseme, dellie jis datnem learoesïeltide vuesiehtieh mej leah learoesijjieh dejnie faagine mah jåarhkeskuvlen programmensuerkeste dorjeme, mejtie datne joe tjïrrehtamme.
    10	Jis gåerede, dellie fylhketjïelte datnem buakta dejtie learoesijjide dennie faagesne mejtie leah ohtseme. 
    11	Muvhtene aaj maehtieh vuesiehtidh sïeltide mej leah learoesijjieh aktene faagesne mejtie ih leah ohtseme, men mejtie dov lea maahtaldahke. Dovne learoesïeltide mah leah dov årrometjïelten jallh årromefylhken ålkolisnie.
    12	Ohtsijh maehtieh goerehtallemassese bööresovvedh. 
    13	Dan åvteste alme vihkeles datne dam rïektes årromesijjiem jïh mobïjlenummerem bæjhkoehtamme. Vihkeles aaj gåarede datnem jaksedh dennie boelhkesne. 
    14	Jeenemes fylhkine maahtah snjaltjen 1. biejjien raajan daase loggedh: vigo.no (MinID viehkine) jïh desnie årromesijjiem jïh mobïjlenummerem jarkestidh.
    15	Jis ih learoesïelten faalenassem dåastohth maam fylhketjïelte dutnjien faaleme, dellie ij leah dov naan vielie reakta orre learoesijjiem jallh skuvlefaalenassem åadtjodh dan seamma skuvlejaepien.  
