Lïerehtimmie
Dah saemieh edtjieh daajroem, maahtoem jïh maehtelesvoeth utnedh mah leah daerpies gosse edtja saemien siebriedahkh evtiedidh.
Dïhte sæjhta jiehtedh dah saemieh aktem tjïelke reaktam utnieh lïerehtimmiem åadtjodh saemien gïelesne.
Daate sæjhta saemien maanide jïh noeride aktem nænnoes saemien identiteetem jïh ektiedimmiem vedtedh saemien gïelese jïh kultuvrese.
Gaajhkh jollebe ööhpehtimmie jïh dotkeme edtjieh aaj dam saemien perspektijvem voebnesjidh.
Hijven mieriekrievemh gorredidh saemien maanagïertese, maadthööhpehtæmman, jollebe ööhpehtæmman jïh dotkemasse govlehtallemen tjïrrh, voernges, regijovnale jïh voenges åejvieladtjigujmie jïh jeatjah sjyöhtehke aktöörh
Saemien maanah jïh noerh edtjieh aktem nænnoes identiteetem utnedh jïh ektiedimmiem saemien gïelese, kultuvrese jïh siebriedahkese utnedh
Saemieh reaktam utnieh akten hijven lïerehtimmiem åadtjodh saemien gïelesne
Gaajhke jollebe ööhpehtimmie jïh dotkeme dam saemien perspektijvem voebnesjieh
Saemiedigkie njieljie vihties laavenjostoetjåanghkoeh Maahtoedepartementine åtna fïerhten jaepien maanagïerten, maadthlïerehtimmien jïh jollebe ööhpehtimmien bïjre.
xxx
xxx
Reaktah
Ööhpehtimmielaake 6. kaptihtele nænnoestimmieh lïerehtimmien bïjre saemiengïelesne åtna maadthskuvlesne (§ 6-2) jïh jåarhkeskuvlesne (§ 6 -3).
Saemien lea dovne noerhte, - åarjel jïh julevsaemien.
Dannasinie akte learohke aktem sjïere reaktam åtna laaken mietie, lïerehtimmiem åadtjodh saemienfaagesne, dovne maanadaltesisnie, noeredaltesisnie jïh jåarhkeskuvlesne, saaht gusnie laantesne årroeh.
Dah learohkh jïjtje veeljieh mennie gïelesne daejstie golme saemien gïelijste dah sijhtieh lïerehtimmiem utnedh.
Ööhpehtimmielaaken § 6- 2 mietie, dle learohkh maadthskuveaalteren, mah aktene saemien dajvesne årroeh, reaktam utnieh lïerehtimmiem åadtjodh saemien gïelesne.
Dah learohkh reaktam utnieh lïerehtimmiem åadtjodh saemiengïelesne aaj jeatjah faagine, amma guktie abpe ööhpehtimmie lea saemiengïelesne.
Reeremedajven ålkolen dle saemieh reaktam utnieh lïerehtimmiem åadtjodh saemiengïelesne jis unnemes 10 learohkh dam sijhtieh, jïh dan guhkiem dah leah akte dåehkie 6 learohkigujmie.
Tjïelte maahta nænnoestidh lïerehtimmiem saemiengïelesne bïejedh akten jallh gellide skuvlide tjïeltesne.
Dah tjïelth nænnoestieh mennie skuvlesne akte dagkeres faalenasse edtja årrodh.
Skuvlen aajhtere dam bijjemes diedtem åtna ihke learohki reaktah saemien lïerehtæmman steeresuvvieh.
Ööhpehtimmielaaken § 6 -3 lea learohki bïjre jåarhkelïerehtimmesne.
Saemien learohkh aktem sjïere reaktam utnieh lïerehtimmiem åadtjodh saemiengïelesne jåarhkeskuvlesne.
Jåarhkelïerehtimmien sjiekenisnie dle departemente maahta mieriedimmieh vedtedh ihke såemies skuvlh edtjieh lïerehtimmiem faalehtidh saemiengïelesne ellieslaakan jallh sjïere saemien faagine.
Mieriedimmien mietie ööhpehtimmielaakese § 7-1, dle learohkh reaktam utnieh alternatijve lïerehtimmievuekiem åadtjodh dah guhkiem jïjtsh lohkehtæjjah eah maehtieh lïerehtimmiem vedtedh.
Riektesisnie sæjhta jiehtedh dagkeres lïerehtimmievuekie lea maajhööhpehtimmie, intensijve ööhpehtimmie jallh gïelebiesieh.
Ööhpehtimmielaaken § 6 -4 mietie dle maadthskuvlh jïh jåarhkeskuvlh abpe Nöörjesne diedtem utnieh lïerehtimmiem vedtedh saemiej, saemien gïelen, kultuvren jïh siebriedahkejieleden bïjre.
Learohkh frijjeskuvline eah naan reaktam utnieh lïerehtimmiem åadtjodh saemien gïelesne.
Saemien learohkh frijjeskuvline tjuerieh sjïerelaakan lïerehtimmien bïjre saemiengïelesne syökedh.
Skuvle jïjtse nænnoste mejtie dah saemienööhpehtimmiem sijjen learoehkidie faalehtieh.
Bievnesh dan bïjre Lïerehtimmie
xxx
Saemiedigkie nænnoste, dej mieriej sisnjeli mejtie Gærhkoe- jïh ööhpehtimmiedepartemente bïejeme, learoesoejkesjh saemiengïelesne maadthskuvlese jïh jåarhkeskuvlese, jïh aaj duadtan, båatsoefaagese jïh jeatjah sjïere saemien faagide jåarhkeööhpehtæmman.
xxx
Mieriedimmieh learoesoejkesji bïjre, § 2-3 jïh § 3-4 mietie, edtjieh stilledh lïerehtidh saemiej bïjre, saemiej gïelen bïjre jïh siebriedahkejieleden bïjre, ektiedamme dejtie ovmessie faagesuerkide.
Mieriej sisnjeli, mejtie Gærhkoe- jïh ööhpehtimmiedepartemente nænnoestamme, dle Saemiedigkie faamoem åtna mieriedimmieh sisvegen bïjre vedtedh dagkarinie lïerehtimmine.
Edtja Saemiedigkine rååresjidh gaajhkine ööhpehtimmieaamhtesinine mah saemien iedtjide gïetedieh.
•    Ovttas.no - Saemien learoevierhtieh gaskeviermesne
Mijjieh libie tjööngkeme guvvieh, gærjah, jielijeguvvieh, tjoejenassh, lohkehtimmiedeerpegh, tjaalaldahkh, jih digitaale vierhtieh guktie edtja aelkebe dutnjien ööhpehtæjjine saemien skuvline årrodh.
xxx
Maanagïerte
Akte saemien maanagïerte lea akte maanagïerte saemien maanide jïh saemien maanajgujmie.
Akte maanagïerte gusnie iktegisth saemiestieh jïh joekoen leavloem beaja saemien kultuvrese.
Aaj leavloem bïejeme ihke maehtedh viehkine årrodh saemien gïelelïerehtimmiem vedtedh dejnie maanagïertine gusnie daerpies.
Gaajhkh saemien maanah reaktam utnieh aktem maanagïertefaalenassem åadtjodh mij dej gïelem jïh kultuvrem krööhkie.
Saemiedigkie barka ihke maanagïerth edtjieh buektiehtidh dejtie saemide maanide aktem hijven faalenassem vedtedh, mij dej gïelem jïh kultuvrem krööhkie.
Saemiedigkie sæjhta:
xxx
xxx
xxx
xxx
xxx
xxx
Dïhte stööremes tsavtshvierhtie juktie saemien maanagïertemaanaj gïelem jïh kultuvrem veaksahkåbpoe darjodh, lea dïhte dåarjoe maanagïertide.
Saemiedigkien aaj stipendeöörnegh, gaskem jeatjah barkijh mah saemiestieh dåårrehtidh maanagïertide.
 Maahta stipendem vedtedh learoehkidie dovne jåarhkeskuvlesne jïh studentide jolleskuvline jïh universiteetine.
Saemiedigkie viermietjåanghkoeh barkijidie saemien maanagïertine öörnie, juktie kvaliteetem evtiedidh jïh maahtoem lutnjedh.
Saemiedigkie aaj bïhkedimmiem vadta saemien lïerehtimmien bïjre maanagïertesuerkien sisnjelen.
Saemiedigkien jienebh laavenjostoeguejmieh mah mijjine ektine berkieh, juktie mijjen ulmide jaksedh.
Maanagïerti eejhtegemoenehtse
Maahtoedepartemente
Ööhpehtimmiedirektovrate
Fylhkenålma
Mijjieh aaj lïhke laavenostebe dej sjïere tjïeltigujmie, juktie dah tjïelth dah, mah diedtem utnieh ihke maanagïerth aktem hijven faalenassem vedtieh saemien gïele- jïh kultuvrelïerehtimmien bïjre.
Tjïelte vaaksjomefaamoem maanagïertide åtna, aaj dejtie privaate.
Saemiedigkie aaj dej sjïere maanagïertigujmie govlehtalla, jïh aaj jeatjah maanagïerteaajhterigujmie goh tjïelte.
Fylhkenålman diedte lea tjïeltide jïh jeatjah maanagïerteaajhteridie bïhkedidh, jïh vaaksjodh dah tjïelth sijjen stilleme laavenjassh darjoeh.
Byjngetje vierhtieh:
Maadthskuvle jïh JÅAS
Skuvle lea akte mijjen vihkielommes institusjovnijste siebriedahkesne.
Dïhte lea viedteldihkie dejpelasse jïh edtja mijjem ryöjredidh båetijen beajjan.
Skuvle jïh lohkehtæjja daajroem, kultuvrem jïh aarvoeh boelveste boelvese sertiestieh.
Maahtoe lea sibriedahken aalkoevierhtie.
Jis dïhte saemien siebriedahke edtja evtiesovvedh saemiej jïjtsh visjovnigujmie, prijoritetigujmie jïh premissigujmie, dle skuvle jïh ööhpehtimmie dïhte ellen vihkielommes.
Saemiedigkie sæjhta:
refusjovnemaaksoem saemien gïeleööhpehtæmman staeriedidh guktie dah riektes maaksoeh maeksesuvvieh
Saemien Jilleskuvle aalkoealmetjeuniversiteetine evtiesåvva
gaerteneskuvlh saemien dajvine tjåadtjoehtidh
learohkelåhkoem lissiehtidh mah jåarhkeskuvlem illehtieh
Daelie daejnie barkebe:
Saemiedigkien bïevnese lïerehtimmien jïh ööhpehtimmien bïjre.
Saemiedigkie Nöörjesne lea daan raajan ij naan bijjemes ulmieh evtiedamme akten ållesth ööhpehtimmiepolitihkese.
Saemiedigkien bïevnesinie lïerehtimmien jïh ööhpehtimmien bïjre dle Saemiedigkie sæjhta maam akt daejnie darjodh.
Uvtemes dannasinie ööhpehtimmiepolitihke lea joekoen vihkeles dan saemien siebriedahkese, jïh siebriedahke- jïh maahtoebigkemen gaavhtan, daelie jïh båetijen biejjien.
Meatan årrodh guktie refusjovne sjædta ööhpehtimmielaakesne, geerveööhpehtimmielaakesne, privaateskuvlelaakesne jïh mieriedimmine saemien lïerehtimmien bïjre
xxx
Learoesoejkesh staeriedidh mejtie Saemiedigkie jååhkesjamme
Saemiedigkie beavna jïh bïhkede saemien lïerehtimmien bïjre maadthlïerehtimmien sisnjelen
Saemien lïerehtimmie – reaktah jïh diedth
Maajhööhpehtimmie
Maajhööhpehtimmie jïh viesehtimmie leah akte alternatijve lïerehtimmievuekie maam edtja ajve nåhtadidh dej veajkoej gosse ij maehtieh sïejhme lïerehtimmiem vedtedh.
xxx
Daan biejjien maajhööhpehtimmiem faalehte saemien gïeline dovne maadthskuvlesne jïh jåarhkeskuvlesne.
Skuvleaajhtere, mij ij naan lohkehtæjjam utnieh guhte maahta lïerehtimmiem vedtedh saemiengïelesne, tjuerieh sijjen learohkh lïerehtimmiem saemiengïelesne faalehtidh, viehkine alternatijve lïerehtimmievuekijste.
Mieriedimmesne ööhpehtimmielaakese § 7 -1 alternatijve lïerehtimmievuekiej bïjre, dle maajhööhpehtimmie akte gellijste alternatijvijste.
xxx
Fylhkenålma Nordlaantesne iktedimmiediedtem åtna åarjel-jïh julevsaemien maajhööhpehtimmien åvteste.
Fylhkenålma Finnmaarhkesne iktedimmiediedtem åtna noerhtesaemien maajhööhpehtimmien åvteste.
Dotkeme jïh jollebe ööhpehtimmie
Dotkeme jïh jollebe ööhpehtimmie leah vihkeles gorredimmien, nænnoestimmien jïh evtiedimmien gaavhtan dehtie saemien siebriedahkeste.
Saemiedigkie vuajna daerpies daajroem dotkemistie utnedh gosse byjjenimmie- jïh lïerehtimmiepolitihkine barka.
Vihkeles saemien dotkemegïeline evtiedidh.
Aaj vihkeles sjïehteladtedh jïh jienebh saemieh skreejredh dotkijinie sjïdtedh, jïh jïjtse siebriedahkesne dotkedh.
Mijjieh aaj vuejnebe vihkeles stuerebe jïh vielie staabijle faagebyjresh evtiedidh saemien dotkemasse jïh jollebe ööhpehtæmman, gusnie aktem saemien ållesth perspektijvem voebnesje.
Akte lïhtese daennie prosessesne sæjhta årrodh Saemien jilleskuvlem aalkoealmetjeuniversiteetine evtiedidh.
Seamma tïjjen sæjhta jarngesne årrodh dam saemien perspektijvem sjïehtesjidh gaajhkine jollebe ööhpehtimmine Nöörjesne.
Saemiedigkie ij jïjtse dotkeminie gïehtelh, men vuajna dïhte daajroe maam dotkeme vadta lea vihkeles dovne dennie saemien siebriedahkesne jïh ålkolen.
Saemiedigkie sæjhta:
Gaajhke jollebe ööhpehtimmie jïh dotkeme dam saemien perspektijvem voebnesjieh
aktem ihkuve studijefaalenassem tseegkedh saemien toelhkeööhpehtimmien sisnjelen
Saemien Jilleskuvle aalkoealmetjeuniversiteetine evtiesåvva
Daelie daejnie barkebe:
Staeriedamme nasjovnale mieriesoejkesje aarhskuvlelohkehtæjjan ööhpehtæmman.
Saemiedigkie lea meatan moenehtsisnie mij barkeminie mieriesoejkesjem staeriedidh.
Barkoe aktene tjåanghkosne eelki goevten 3. b. 2011, jïh tjåanghkoeh åtna fïerhten asken.
Dïhte minngemosth tjåanghkoe mieriesoejkesjemoenehtsisnie lea tsiengelen 2012.
Maahtoedepartemente lea nænnoestamme aktem jïjtse mieriesoejkesjem darjodh saemien aarhskuvlelohkehtæjjaööhpehtæmman.
Daelie dam barkoem soejkesjeminie jïh departemente barkeminie aktem moenehtsen åvtehkem skååffedh.
Saemien jilleskuvle sæjhta tjaelijesijjine årrodh.
Dan orre mieriesoejkesjen sjiekenisnie maadthskuvlelohkehtæjjaööhpehtæmman, dle Saemiedigkie barkeme juktie ulmiem jaksedh dan saemien perspektijven bïjre mij edtja meatan årrodh gaajhkine jollebe ööhpehtimmine.
Dam buektiehtamme daelie, guktie dah ööhpehtimmieh maadthskuvlelohkehtæjjide edtjieh studentide lïerehtimmiem vedtedh saemien tsiehkiej bïjre, saemien maanaj reaktaj bïjre jïh saemiej bïjre goh jååhkesjamme aalkoealmetjh.
Vihkeles saemien dotkemegïeline evtiedidh.
Aaj vihkeles sjïehteladtedh jïh jienebh saemieh skreejredh dotkijinie sjïdtedh, jïh jïjtse siebriedahkesne dotkedh.
Geerveööhpehtimmie
Saemien gïelh akte maadtoen aarvoe.
Dejnie ovmessie bieline Sapmeste dle jïjnjh geerve almetjh mah dan aarebi daaroedehtemepolitihken gaavhtan sov ietniengïelem dasseme.
Dan åvteste dle daerpies geerveööhpehtimmine saemiengïelesne, dovne maadthskuvlen jïh jåarhkeskuvlen daltesisnie.
Saemiedigkie vuajna vihkeles kuvsjh sjïehteladtedh daan beajjetje eejhtegidie, juktie gïelem åvtese evtiedidh.
Politihkere gïen diedte
Ulmie:
Edtja sjïehteladtedh ihke geerve saemieh mah eah saemien maehtieh, edtjieh maehtedh daerpies baasisedaajroeh skååffedh, sjïehteles lïerehtimmien tjïrrh.
Saemiedigkie sæjhta aktem lïerehtimmieöörnegem sjugniedidh mij gaajhkide saemien maanide, noeride jïh geerve almetjide lïerehtimmiesijjieh vadta, juktie daajroem evtiedidh jïh gïelem jïh kultuvrem guhkiebasse evtiedidh.
Saemiedigkie lea Saemien Jilleskuvlem stilleme aktem 5-jaepien geervelïerehtimmieprogrammem saemien gïelesne evtiedidh jïh tjïrrehtidh, goh akte bielie aktede gïeleprogrammeste dejtie almetjidie mah eah saemien soptsesth, noerhte, - julev- jïh åarjelsaemien dajvesne.
Edtja geervelïerehtimmieprogrammem sjïehtesjdih dejtie voenges daerpiesvoetide.
Gïelelïerehtimmie edtja voenges viedteldihkie årrodh, jïh våaromem vaeltedh dennie sijjesne lïerehtimmie lea, juktie voenges saemien identiteetem veaksahkåbpoe darjodh jïh gorredidh.
Geervelïerehtimmieprogramme lea:
a)      Saemien 1. aalkoekuvsje
b)      Saemien 2. aalkoekuvsje
c)      Saemien semestereaamhte
Ulmie lea akten 5-jaepien gïeleprogrammen tjïrrh råajvarimmiejgujmie nïerhkedh mah darjoeh guktie jienebh eadtjohke saemiestæjjah sjidtieh.
Ulmiedåehkie lea gaajhkesh mah eah saemesth aktene stoerre geografeles dajvesne, jïh joekoen dejnie dajvine gusnie daaroedehteme stööremes skaaram dorjeme.
Prosjekte maahta jïjnjh hijven illedahkh vuesiehtidh, dovne man gellie geerve almetjh mah saemien gïelelïerehtimmiem tjïrrehtamme, jïh man gellie gïelejarngh jïh jeatjah institusjovnh mah leah meatan orreme prosjektesne.
Mænngan geervelïerehtimmieprogramme eelki dle vuajneme jienebh leah aalkeme saemien studeradidh.
Ulmie lea kuvsjigujmie nïerhkedh aaj åarjel- jïh julevsaemien dajvesne, jïh dejnie stööremes staarine Nöörjesne.
Dah kuvsjh edtjieh viehkiehtidh guktie dah mah eah maehtieh saemiestidh nuepiem åadtjoeh gïelem bååstede vaeltedh, jïh dah mah saemien maehtieh edtjieh åadtjodh lïeredh lohkedh tjaeledh saemien.
Edtja aaj nuepieh vedtedh studijemaahtoem skååffedh, guktie maahta jåarhkedh sïejhme studijinie mænngan.
Daelie daejnie barkebe:
Vielie barkedh gïelelïerehtimmieprogrammine «Gïeleprogramme»
Saemien geervelïerehtimmieprogramme abpe laantese
Ööhpehtimmielaaken § 4A -1 tjåådtje geerve almetjh reaktam utnieh sjïehtedamme maadthskuvlelïerehtimmiem åadtjodh.
Geerve almetjh mah reaktam utnieh maadthskuvlelïerehtimmiem åadtjodh, aaj reaktam utnieh raeriestimmiem åadtjodh  sov lïerehtimmiedaerpiesvoetem goerehtalledh, jïh reaktam utnieh lïerehtimmiem åadtjodh mij lea sjïehtedamme altese maahtose jïh daerpiesvoetese åvtese.
Ij leah naan krievemh geerve almetjh tjuerieh lïerehtimmiem tjïrrehtidh ellies faagine.
Vijriesåbpoe dle geerve almetjh Ööhpehtimmielaaken § 4A-3 mietie reaktam utnieh jåarhkelïerehtimmiem åadtjodh dehtie jaepeste dah 25 jaepieh illieh.
Dah mah reaktam utnieh jåarhkelïerehtimmiem åadtjodh leah dah mah eah aarebi jåarhkelïerehtimmiem tjïrrehtamme.
Geerve almetjh mah jåarhkelïerehtimmiem vaeltieh edtjieh sïejhmelaakan dejtie sïejhme learoesoejkesjidie fulkedh.
Jåarhkeööhpehtimmielaaken § 4 A-4 mietie dle tjïelte jïh fylhkentjïelte diedtem utnieh maadtskuvlelïerehtimmiem jïh jåarhkelïerehtimmiem geerve almetjidie hoksehtidh, jïh dah maehtieh studijesiebrieh, jååhkesjamme nedteskuvlh jïh jeatjebh nåhtadidh, mah faalenassem maadthlïerehtimmien jïh jåarhkelïerehtimmien bïjre vedtieh, juktie sov lïerehtimmiediedtem geerve almetjidie voebnesjidh.
Geerve almetjh mah reaktam utnieh jåarhkelïerehtimmiem åadtjodh, reaktam utnieh aktem vuarjasjimmiem åadtjodh sov realemaahtoste jïh maahtoevihtienassem åadtjodh.
Fylhkentjïelte edtja maahtoevihtienassem vedtedh.
Maahtoedepartemente
Ööhpehtimmiedirektovrate
Fylhkenålma
Saemien Studijemoenehtse (SOL) lea akte jååhkesjamme studijesiebrie Stoerredigkeste, mij edtja dåarjoem åadtjodh staateste, guktie tjåådtje Laakesne geervelïerehtimmien bïjre jaepeste 1976.
SOL’en åejvieåssjele lea bïevnese- jïh studijedarjomigujmie gïehteldidh saemiej luvnie.
Learoevierhtieh
Edtja learoevierhtieh gååvnesidh gaajhkine faagesuerkine jïh gaajhkine faagine, åarjel-, julev- jïh noerhtesaemien, juktie ulmide mieriesoejkesjisnie jaksedh maanagïertese, jïh learoesoejkesjevierhkesne Maahtoelutnjemasse – saemien.
Saemiedigkie diedtem åtna ulmieh, strategijh jïh råajvarimmieh tsavtshvierhtide tjïelkestidh, juktie learoevierhtieh evtiedidh soejkesjevierhtiej tjïrrh jïh fïerhten-jaepien budsjedtesne.
Saemiedigkie diedtem åtna vierhtieh joekedidh jïh tsavtshvierhtieåtnoem vaaksjoestidh jïh goerehtidh guktie tjåådtje laakine, njoelkedassine jïh bihkedassine.
Saemiedigkie sæjhta:
Viehkiehtidh aktine orre jïh radtjoes evtiedimmine saemien learoevierhtijste jïh pedagogeles materijelleste
Gaavnoes darjodh jïh bïevnesh vedtedh saemien learoevierhtiej bïjre saemien learoevierhtiejarngen tjïrrh, Saemiedigkien nedtesæjroen tjïrrh jïh learoevierhtiesijjen Aktesne tjïrrh mij lea nedtesne
Saemiedigkie ektede sov barkoem learoevierhtiejgujmie nænnoestamme strategijidie Saemiedigkien strategeles soejkesjisnie learoevierhtieevtiedæmman 2009 – 2012.
Soejkesjisnie tjåådtje mijjieh edtjebe:
Orre learoevierhtieh evtiedidh åarjel-, julev- jïh noerhtesaemien
Daaletje learoevierhtieh jarkoestidh jïh sjïehtedidh
Sjyöhtehke faagebyjresigujmie laavenjostedh juktie faagelidteratuvrem evtiedidh
Sïejhme jïh/jallh digitaale learoevierhtieh evtiedidh
Daaletje learoevierhtieh åarjel- jïh noerhtesaemien mubpiengïeline sjïehtedidh
Teeksth tjoejefijline lohkedh
Barkoedåehkiem nammoehtidh juktie matematihkevierhtiem jarkoestæmman veeljedh åarjel-, julev- jïh noerhtesaemien
Learoevierhtieh /teemaheefth åarjel-, julev- jïh noerhtesaemien gaskem jarkoestidh, jïh sjïehtedidh gosse daerpies
Laavenjostedh Saemien sjïerepedagogeles dåarjojne juktie daerpiesvoetide goerehtalledh
Laavenjostedh faagebyjresigujmie Staateles sjïerepedagogeles dåarjoeöörnegisnie juktie learoevierhtieh, goerehtalleme-, jïh bihkedimmiematerijellem evtiedidh
Ovttas.no - Saemien learoevierhtieh gaskeviermesne
Mijjieh libie tjööngkeme guvvieh, gærjah, jielijeguvvieh, tjoejenassh, lohkehtimmiedeerpegh, tjaalaldahkh, jih digitaale vierhtieh guktie edtja aelkebe dutnjien ööhpehtæjjine saemien skuvline årrodh.
xxx