Bïevnesh naasjovnalen pryövoej bïjre
Bïevnesh eejhtegidie, tjidtjieh aehtjieh bielide naasjovnalen pryövoej bïjre giej leah maanah 5. jïh 8. tsiehkine

Åvtebaakoe maahtoeministereste

Mijjen learohkidie edtjebe buektiehtidh bööremes skuvlem mij gååvnese jïh mijjieh tjoerebe iktegisth barkedh guktie ööhpehtimmie buerebe sjædta.
Aktem dejstie vihkelommes laavenjassijstie skuvlesne lea fassehte learohkh dah maadth maahtoeh åadtjoeh.
Dovne skuvlh, tjïelth jïh naasjovnalen åajvohkh edtjieh dah naasjovnalen pryövoeh nuhtjedh guktie dah bïevnesh learohkij lïeremen bïjre åadtjoeh.
Dïhte maahtoe maam learohkh maehtieh jïh eah maehtieh lea dan daerpies jis maaahta daejredh gusnie lea daerpies sjïere råajvarimmieh aatskade.
Daate dæjpa dovne joekoen learohkoem, klaassh jïh skuvlh.
Eejhtegh, tjidtjieh aehtjieh bielieh edtjieh aaj bïevnesh åadtjodh guktie dej maanajgujmie gåarede.
Manne haastam eejhtegidie, tjidtjieh aehtjieh bielide edtjieh dej maanajgujmie soptsestallieh dej naasjovalen pryövoej bijre, jïh lohkehtæjjine sopstallieh guktie gåerede jïh maam destie båetieh.
Dej jeatjah vierhtiedimmiehammoej ektesne edtjieh dah naasjovnalen prövoeh mijjese buerie våarome vedtedh buerebe skuvlem evtiedidh.

Bård Vegar Solhjell

Mannasinie naasjovnalen pryövoeh?
Naasjovnale prövoeh edtjieh bïevnesh vedtedh mejtie learohki maadth maahtoeh seamma raajesne guktie learesoejkesji ulmieh leah.
Learoesoejkesjisnie dejtie maadth maahtojde naemhtie buerkeste: 

Maehtedh njaalmeldh gïelem 
Maehtedh tjaaleldh gïelem 
Maehtedh lohkedh 
Maehtedh ryöknedh 
Maehtedh digitale vierhtieh utnedh 

Daah maahtoeh leah vihkele ööhpetæmman jïh evtiedæmman gaajhkh faagine jïh learohkidie vihkeles guktie dah edtjieh skuvlesne jïh dan mænngan sijjen jielemisnie bearkadidh.
Dannasinie daah maadth maahtoeh maahtaldahkeulmieh gaajhkh faagine.
Vuesiehtimmien gaavhtan learohkh tjuerieh maehtedh lohkedh jis edtjieh maehtedh bïevnesh tjöönghkedh, toelhkestidh jïh jïermestalledh eatenemenfaagen teekstij bïjre.
Tjuerieh maehtedh ryöknedh jis edtjieh taallijgujmie barkedh jïh viertiestidh faagen teemaj bïjre siebredahkefaagesne, 
jïh dah tjuerieh maehtedh bïhkedimmieh lohkedh jïh möölegh ryöknedh jis edtjieh maehtedh beapmoeh jurjiehtidh beapmoe- jïh healsoefaagesne.
Jaepien 2008 edtja golme naasjovnalen pryövoeh 5. jïh 8. tsiehkine darjodh.

lohkeme daaroen 
ryökneme 
lohkeme englaanten gïelesne 

Naasjovnalen pryövoeh lohkeme englaanten gïelesne lea elektronihken pryövoe maam learohkh edtjieh PC’esne tjïrrehtidh.
Dah pryövoeh lohkeme daaroen jïh ryökneme edtjieh paehperisnie tjïrrehtidh.
Eah dah leah pryövoeh dejtie faagide daaroen jïh matematihke, mohte lohkeme jïh ryökneme gellie faagine.
Vaestiedassh pryövojstie bïevnesh vedtieh learohki maahtojde veadtasuvvieh lohkemisnie, ryöknemisnie jïh englaanten gïelesne.
Skuvlh, tjieltieh jïh voernges åajvohkh edtjieh dejtie bïevnesidie utnedh gosse barkeminie buerebe ööhpehtimmiem buektiehtidh.

Gie edtja pryövide darjodh?
Naasjovnalen pryövoeh jaejpien 2008 5. jïh 8. tsiehkine maadthskuvlesne tjïrrehtidh.
Gaajhkh learohkh daejnie tsiehkine tjuerieh pryövojde darjodh, vuejnieh njoelkedassem ööhpehtimmielaakesne ruffien 23.-n biejjien 2006, § 2 - 4, jïh njoelkedassem privateskuvlelaakesne snjaltjen 14.-n biejjien 2006, § 2 - 4.
Skuvle maahta nænnoestidh mejtie såemies eah daarpesjh naasjovnalen pryövojde darjodh.
Vuesiehtimmien gaavhtan learohkh mah sjïerelohketimmiem utnieh 5 kapihtelen mietie ööhpehtimmielaakesne, jallh learohkh mah sjïere gïeleööhpehtimmien gïelelaaken mietie åadtjoeh.
Jalhts akte learohke laaken mietie ij daarpesjh pryövojde darjodh, learohke jïjtje jallh eejtegh, tjidtjieh aehtjieh bielide maehtieh nænnoestidh learohkhe edtja pryövoem darjodh.
Learohkh mah eah nuepiem utnieh aktem jallh gellie naasjovnalen pryövoeh pryövemebiejjien darjodh edtjieh faalaldahkem åadtjodh pryövoem mænngan darjodh.

Gåessie pryövide darjodh?
Gaajhkh pryövoeh edtja skïereden daan jaepien tjïrrehtidh.
5. tsiehkesne tjïrrehtidh: 
Dæjsta 23.09: Ryökneme 
Duarsta 25.09: Lohkeme daaroen 
Våhkoeh 36 jïh 37: Lohkeme englaanten gïelesne (elektronihken pryövoe) 
8. tsiehkesne tjïrrehtidh: 
Dæjsta 23.09: Ryökneme 
Duarsta 25.09: Lohkeme daaroen 
Våhkoeh 38 jïh 39: Lohkeme englaanten gïelesne (elektronihken pryövoe)

Pryövoetïjje lohkeme daaroen jïh ryökneme lea 90 minudth gåabpatjahken tsiehkide, 
mearan pryövoetïjje dïsse elektronihken pryövose englaanten gïelesne leah 60 minudth gåabpatjahken tsiehkide.

Mah lïerehtimmide edtjieh learohkh vaestiedidh?
Pryövoeh leah dovne gellieveeljemegyhtjelassh jïh gaahpoeh gyhtjelassh.
Gaahpoeh gyhjtelassine learohke edtja jïjtjene baakoejgujmie jallh taallijgujmie vaestiedidh, mearan gellieveeljemegyhtjelassine learohkhe edtja aktem vaestiedimmiem vveeljedh gellie vaestiedimmijstie.
Jeenjemes learohkijstie åadtjoeh vuejnedh naan gyhtjelassh lea aelhkie, mearan naan jeatjah leah geerve.
Ööhpehtimmiedirektoraten nedtebielesne vuesiehtimmielïerehtimmieh gååvnesieh gusnie learohke nuepiem åådtje vuartasjidh guktie gyhtjelassh naasjovnalen pryövojne maehtieh årrodh jïh dejtie ovmessie gyhtjelassij hammoeh åahpenidh.

Gie åådtje vaestiedimmide vuejnedh?
Learohke jïh learohken eejtegh, tjidtjieh aehtjieh bielieh edtjieh daejredh guktie gåerede jïh åadtjoeh pryövoen vaestiedimmieh vuejnedh, jïh guktie dam ööhpetæmman vuesehte.
Guktie pryövoem gåeredi edtja aaj teema learohkesopstallemem årrodh.
Skuvleåvtehke jïh skuvleaajhtere maehtieh pryövemevaestiedimmide vuejnedh.
Dah vaestiedimmieh edtjieh våarome årrodh gosse lïeremem buerebe skuvlesne galka sjïdtedh.
Bæjhkoehtimmelaake aaj naasjovnalen pryövoeh dæjpa, mohte Ööhpehtimmiedirektorate ij sïjhth våaromem darjodh guktie maahta skuvlide trapkesidh.
Tjïeltij jïh fylkij vaestiedimmieh bæjhkohte Skoleporten’isnie www.udir.no/skoleporten.


