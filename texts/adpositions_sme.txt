1.	Son lea čoahkkimis gaskkal golmma ja viđa.
2.	Ale mana olggos gahpira haga!
3.	Son bargá birra jándora.
4.	Mun human du birra.
5.	Mun dolvon reaga viesu lusa.
6.	Áhkku boahtá maŋŋil juovllaid.
7.	Elle váccii bálgá mielde johkagáddái.
8.	Dáinna fertet otná beaivvi mielde geargat.
9.	Biera ságaid mielde leaba Ándde-guovttos náitaleame ihttin.
10.	Son guđii biilla viesu gurrii.
11.	Viesu guora manai bálggis.
12.	Son ceggii sabehiid seainni vuostá.
13.	Sabehat ceaggájit seainni vuostá.
14.	Son vujii min viesu meattá.
15.	Sii ásse min buohta máŋga jagi.
16.	Girji lea beavddi alde.
17.	Bija girjji beavddi ala.
18.	Lágideaddjit leat munnje ordnen gohttensaji jur festiválabáikái. 
19.	Lávddi bálddas ceaggá stuora geađgi.
20.	Máze skuvlla báldda golgá ája.
21.	Dan maŋŋá son fárrii ovttas bearrašiinnis rájá nuppe beallái.
22.	Norgga dutkit eai beassan dutkat Ruošša bealde 1997:s.
23.	Don beale ceakkus váriid ihtet ruoná guolbanat.
24.	Uhcastáloš doapmalii čiehkádit balssa duohkái.
25.	Duottar leabbá duoddara duohken.
26.	Son njágai muoraid duogi.
27.	Mii leimmet dávjá áhči fárus meahcis.
28.	Vuolgge min fárrui!
29.	Čohkket munno gaskii.
30.	Min gaskkas leat ollu rievvárat.
31.	Son johtá ollu Álttá ja Máze gaskka.
32.	Mii girdit nuppe geahčái máilmmi.
33.	Son lea min geahčen fitnan juohke geasi.
34.	Iešjávrri meaddil manaimet nuortta geaže.
35.	Go iđit šattai, de manai bárdni gonagasa lusa.
36.	Busse vuoddjá suohkanviesu luhtte dii. 08.30.
37.	Son viehkalii mánáid maŋŋái.
38.	Son viegai mánáid maŋis.
39.	Dasto johten muhtin «liegga biekka» maŋil Báhcavutnii.
40.	Ja go leaska manai speadjala ovdii, de oinnii ahte lei nuorasnuvvan.
41.	Mánát dollet gieđaid beljiid ovddas.
42.	Rieban boahtá sudno ovddal ja ánuha láibbi.
43.	Gollešaldi galgá ollit mu dálu rájes gitta gonagasdálu rádjái.
44.	Su nubbi juolgi lei čuhppojuvvon juolgeruohttasa ráje.
45.	Son bidjalii reivve girjji sisa.
46.	Girjji siste lei reive.
47.	Bussá lea beavddi vuolde.
48.	Bussá manai beavddi vuollái.
49.	Son suonjai loavdaga vuoli olggos.
50.	Min viessu lea luotta bajábealde.
51.	Eat biso bajágeahčen tabealla dán jagi.
52.	Mii rahčat vuolágeahčen tabealla dán jagi.
53.	Mii oakkuimet goržži vuolábealde.
54.	Lean čállán iežan telefonnummára girjji duogábeallai.
55.	Norgga rájiid siskkobealde galgá čuovvut Norgga lágaid.
56.	Sii ceggejedje lávuid davábeallái márkana.
57.	Sii ceggejedje lávuid márkana davágeahčai.
58.	Moala ovddabealde čuožžu moallafákta.
59.	Eanas gálvu lei fatnasa ovddageahčen.
60.	Rohttejin ránu oaivvi badjel vai oaččun nahkáriid.
61.	Mánát vihke viesu birra.
62.	Easka Máze bokte dovden ahte liegganišgođii biila.
63.	Vázzen gili čađa.
64.	Mánná lei nohkkan guovdu láhtti.
65.	Son orui rámbuvrraid lahka.
66.	Sii vihke min meaddel.
67.	Son lea dovddus miehtá Norgga.
68.	Olmmái vujii muora njeaigga.
69.	Ii lean dilli gállit rastá joga.
70.	Eat dáidde ovdal juovllaid gal fárret.
71.	Sii eai astta fárret juovllaid ovdal.
72.	Háliidan diehtit movt sudnuin manai dáhpáhusa maŋŋá.
73.	Eadneolmmoš muitala morraša birra logi jagi maŋŋá dáhpáhusa.
74.	Mun berren geargat čuovgga bále muorragurpmiin dáluid lusa.
75.	Ferten gávppis finihit dan bále go lea mánnábiigá.
76.	Son vulggii gaskan bargguid.
77.	Báhppa lea badjel čieža jagi orron Leavnnjas.
78.	Heandarat orru mearragáttis birra jagi.
79.	Áiggiid čađa rievddai servodat bivdoservodagas otná ruhtaservodahkii.
80.	Mus lea oahpahus gaskkal ovtta ja golmma.
81.	Vahku geahčái galggan gápmagiid goarrut.
82.	Vahku geahčen galggan gápmagiid goarrut.
83.	Goarrugoađán fas vahku geažes.
84.	Uhcimus mánáid atne miehtá dálvvi assás biktasiid siste.
85.	Girjerájus rahppojuvvo diibmu ovccis ja lea rabas gitta čieža rádjái eahkes.
86.	Joavku čuojahii ovttas 1978 rájes gitta 1983 rádjái.
87.	Dán áigge ii birge ruđa haga šat.
88.	Skuvllas lea sámegiela dáfus hirbmat stuora ovddasvástádus. 
89.	Muhto nuppe dáfus váilot sámegielat oahpaheaddjit.
90.	Ovddit Sámedikki ektui lea dálá Sámedikkis buoret sámegielgeavaheapmi.
91.	Min bellodagas lea čielga politihkalaš oaidnu sámi rivttiid hárrái.
92.	Huksenbargguid dihte son lei šaddan bargat guhkes beivviid.
93.	Sus leat ollu golut, ovdamearkka dihte viessoloatna ja biilaloatna.
94.	Son logai iežas šaddan eallinagi gillát duon dáhpáhusa geažil.
95.	Son lei ferten váldit loana maiddái biilla oastima várás.
96.	Olbmot ráhkkanedje geasi várás.
97.	Eatnamat leat várrejuvvon eanandoalu váste.
98.	Seamma vahkkoloahpa leat maiddái eahketkonsearttat buohkaid váste geat dain beroštit.
99.	Ii sáhte márkanságaid vuođul bargat áššiiguin.
100.	Nieiddažat diggojedje dohkká alde.
101.	Go boađán fas searaid ala, de joatkkán bargguin.
102.	Ášši lea beaggán media bokte.
103.	Jus livččii mu duohken, de giddešin rájáid.
104.	Doppe maid leat čuđiid mielde loddenálit.
105.	Boaresbárdni lávii eatni ovddas gálgat earániid márkanis.
106.	Moattis dagahit máŋgasa ovdii.
107.	Mii eliimet garra stivrra vuolde.
108.	Doavttir gárttai sága vuollái.
109.	Áirasat jienastedje árvalusa vuostá.
110.	Garra biekkat leat mearkan ahte lea manname dálvvi vuostá.

